Mediator tasarım deseni, nesneler arasındaki etkileşimi merkezi bir ara obje üzerinden yönetmek amacıyla kullanılan bir davranışsal tasarım desenidir.
Bu desen, nesnelerin birbirleriyle doğrudan iletişim kurmasını önler ve istemci (client) sınıfın,
nesneler arasındaki karmaşık ilişkileri daha düzenli bir şekilde yönetmesini sağlar. 
Bu sayede, bir nesne değiştiğinde diğer nesnelerin bundan etkilenmesi azalır ve sistem daha esnek hale gelir.

Mediator deseninde, iletişim için kullanılacak olan "Mediator" adı verilen bir arabulucu (aracı) sınıf vardır.
Diğer sınıflar Mediator ile haberleşir ve Mediator da gerektiğinde ilgili sınıflara mesajları ileterek etkileşimi sağlar.
Bu örnekte, FlightControlCenter sınıfı Mediator olarak görev yapmaktadır.
Airplane ve Runway sınıfları ise Mediator ile haberleşir ve her uçak iniş veya kalkış talebinde bulunurken Mediator tarafından koordine edilir.
Uçakların belirli bir pisti kullanmasını sağlamak için Mediator, pistleri kontrol ederek uygun bir pistin olup olmadığını belirler ve uygun pisti uçağa tahsis eder.